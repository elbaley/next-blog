+++
title = "E-Kitap Okuyucu Nedir?"
author = "Furkan"
type = "post"
date = "2020-10-25T15:53:14+00:00"
url = "/e-kitap-okuyucu-nedir/"
categories = [ "Teknoloji" ]
draft= false

+++

E-kitaplar ve e-kitap okuyucular hayatımıza görece geç olarak giren teknolojiler öyle ki &#8220;e-kitap&#8221; sözcüğü henüz sözlüğümüze girememiş. E-kitaplar çeşitli formatlarda (pdf,epub,mobi vs.) oluşturulabilen dijital kitaplardır. Bazı satış platformlarından satın alınabileceği gibi telif süresi dolmuş birçok kitabı da e-kitap formatında internetten edinebilirsiniz.

Popüler e-kitap formatlarının tamamını bilgisayar, tablet veya akıllı telefonlarımızdan rahatlıkla açıp okuyabiliriz. Peki neden yalnızca e-kitapları açan bir cihaza ihtiyaç duyuyoruz?

## Neden E-Kitap Okuyucu?

#### Ekran

<figure><img src='/post/e-kitap-okuyucu-nedir/e-kitap-vs-duz-kitap.webp'>
 </figure>

E-kitap okuyucu cihazların en büyük avantajı ekranları. Bilgisayar, tablet veya telefon gibi cihazlarımızın ekranları uzun süreli okumalarda gözümüzü yorarken, e-kitap okuyucular e-ink (e-mürekkep) tabir edilen bir ekran teknolojisi kullandığından kağıda en yakın deneyimi bizlere sunabiliyor. E-ink ekranların arkadan aydınlatması olmadığından gözlerinizi yormaz. Tıpkı bir kağıt gibi kullandığımız diğer ekranların aksine ışık aldıkça daha rahat görünür, karanlıkta ise görünmezler ( tabii pek çok e-kitap okuyucusu yatakta kitap okuma keyfini yaşayabilmeniz için cihazlara aydınlatma seçeneği sunuyor) .

E-ink ekranların en önemli dezavantajı ise düşük tazeleme hızları. E-kitap okuyucunuzu ilk kullanmaya başladığınızda cihazın yavaş çalıştığını veya geçici bir sorun olduğunuzu düşündüren bu düşük tazeleme hızı karşılığında elde ettiğiniz okuma deneyimi göz önüne alındığında kesinlikle hiç sorun değil. Eğer kitapları Tarık Yiğit gibi bir dakikada okumuyorsanız ekrandaki tazeleme hızı sizin için hiçbir problem yaratmayacaktır.<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio">

<div class="wp-block-embed__wrapper">
</div></figure>

#### Odak

E-kitap okuyucular, kullandığımız diğer cihazların aksine tek işlevi kitap açmak olduğundan okuma deneyiminiz bildirimlerle, aramalarla bölünmüyor. Bu sayede kitaba daha rahat bir şekilde odaklanabiliyorsunuz.

### Pil Ömrü

E-kitapları okuyabileceğiniz alternatif cihazlarla karşılaştırıldığında e-kitap okuyucuların pil ömrü açısından rakipsiz. En büyük pile sahip bir telefonda bile ekran sürekli açık bir şekilde kitap okumaya kalktığınızda alacağınız süre en iyi ihtimalle 7-8 saat civarında olur. Oysa e-ink ekranlı bir cihaz size ortalama 15 günden fazla bir pil ömrü sunar. Çoğu zaman cihazın bataryaya sahip olduğunu dahi unutursunuz.

### Kişisel Deneyimlerim

Yaklaşık 2 yıllık bir e-kitap okuyucusu olarak, e-kitap okuyucumu sahip olduğum en verimli, en memmuniyet verici cihaz olarak tanımlayabilirim. Bazen eh belki beğenirim diye ilk kitabını edindiğim bir kitabın tüm serisini kargo beklemeden okuyabildiğim de, bazen ülkemizde satışı olmayan bir kitaba rahatlıkla eriştiğim de, bazen de kitap okuyucusundan bir kelimeye uzunca basıp sözlükten anlamına bakabildiğim de içimden ayağa kalkıp alkışlamak geldi.

<div class="wp-block-image">
  <figure class="aligncenter size-large"><img src="https://media.giphy.com/media/3oriOeLr89L2w3vvOM/giphy.gif" alt="" /></figure>
</div>

Kısaca özetlemek gerekirse; _okuyorsanız_ bir e-kitap okuyucuya ihtiyacınız var.
